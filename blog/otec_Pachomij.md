---
layout: layouts/sablona__blog.njk
title: Otec Pachomij
perex: Svědek Bohočlověka Krista
foto: otec_Pachomij.jpg
alt: foto Otec Pachomij
tags: blog
---
Letos 25. července už uplynulo sedm do chvíle, kdy si náš milostivý Pán povolal k sobě otce schijegumena Pachomije (občanské jméno: ThDr. Roman Paďouk, ThD.), kterého bych označil za vynikajícího člověka, asi jednoho z nejoblíbenějších dítek Božích. Byl velice nadaný: znal kolem třiceti jazyků a působil současně na několika vysokých školách, včetně těch zahraničních, například v Budapešti. Později o. Pachomij dostal od Boha i kříž těžké choroby Parkinsona, se kterou statečně bojoval téměř deset let. Nejspíše si vůbec nedokážeme představit, jak náročný zápas to pro našeho báťušku byl, trval totiž každý den 24 hodin. Přesto o. Pachomij nacházel sílu a plně sloužil Bohu a pomáhal lidem nejen v Církvi, ale i mimo ni. On kázal Krista svým životem. 

 Byl člověkem velice
vzdělaným, jako málokdo a možná i nikdo, ale vždy zůstával tichým a pokorným. Taková pokora může být jen projevem zvláštní milosti Boží, protože jinak není lidem v takovém měřítku vůbec možná. Byl to člověk neobyčejně empatický, uměl se vcítit do srdečního rozpoložení a situace každého člověka a uměl dokonale porozumět podstatě věcí kolem nás. To vše ale mu také sloužilo k jeho hlavnímu cíli – poznání Boha. Mnohokrát sám říkal, že i ta choroba je svým způsobem dar Boží, protože v ni je s Bohem sám a nikdo kromě Boha mu nemůže pomoci. „Bůh mi dal mnišství a kněžství a toho si velmi cením!“ říkal lidem, kteří s nim soucítili.

 Nabízí se mnoho analogií, například o. Pachomij byl podobný sv. Řehoři z Nyssi, protože stejně jako byl znal perfektně náboženská a filozofická učení jiných a přesto zůstával plně ortodoxní, pravoslavný, a jako sv. Augustin mohl cítit lidská srdce a jejich prožívání. Zároveň s tím měl obrovskou Boží prostotu a ctil s velkou láskou svaté blázny pro Krista - „jurodivé“, nejvíce však sv. Vasilije Moskevského, Alipii Golosejevskou a Míšu Samuila. Uměl o. Pachomij se radovat i z běžných maličkostí, například z toho, jak kvete květina či ze zvířat, kterým různě přezdíval: pan Pes, pan Hroch či když viděl kočku, říkal jí paní profesorka atd.

 Otec byl člověkem Písma Svatého. Když mluvil o biblických textech, tak se před vámi doslova ožívaly ty starověké kočáry, jež vezly vousaté proroky. On měl srdce tak velké, že by se do něho mohl vejít snad celý svět. A málokdo si mohl všimnout, že to vše se odehrává na pozadí hrozné choroby, která na něj neustále útočila a on ji měl při všech svých aktivitách jako „hlavní zaměstnání“. Když za Konstantina Velikého skončila pronásledování křesťanů, mniši převzali od svatých mučedníků štafetu věrnosti a čistoty – v tomto kontextu o.Pachomij byl velikomučedník.

Otec Pachomij byl na své poslední pozemské cestě doprovázen v chrámu Usnutí Přesvaté Bohorodičky na Olšanských hřbitovech v Praze. To je také asi znamení, protože otec celý svůj život velmi uctíval sv. Annu, maminku Všepřečisté Panny a měl v dětství i její zjevení.
Bože, dej věčný úděl mezi svými spravedlivými o.Pachomijovi a nám na jeho přímluvy Tvou hojnou milost!
Foto a text: kněz Mgr. Jiří Vladimír Táborský, DiS.
